# BigClown Dokumentace


**Vítej na stránkách dokumentační podpory systému BigClown!**


Vše na čem pracujeme je určeno lidem, kteří si chtějí dělat věci sami a po svém.
Snažíme se proto detailně popisovat veškeré hardwarové i softwarové komponenty tak, aby sis s většinou věcí poradil sám. 
Pokud si však nebudeš s něčím jistý, tak nám [napiš](mailto:support@bigclown.com), nebo se podívej do našeho [fóra](http://forum.bigclown.com/).

Bude fajn, když si nejdříve přečteš [pár slov](concept.md) o naší motivaci k založení firmy a přístupu k vývoji.

Dokumentaci neustále doplňujeme a opravujeme, ale i ty můžeš aktivně do dokumentace zasáhnout, viz odstavec **Přispívání**

**Přejeme ti hodně radosti při práci na tvých projektech - budování tvé originální domácí automatizace.**


## Struktura dokumentace


Dokumentaci máme rozdělenou do několika částí:

* **Koncept** pro základní seznámení se s BigClown ekosystémem.

* **Core Module** popisující základní stavební prvek našeho řešení.

* **Hardware** obsahující informace o našich modulech.

* **Reference** odkazující na použité standardy.

* **Vzorové projekty** které ti pomůžou při startu tvého tvoření.

* **Návody** k oblíbeným nástrojům a integrovaným platformám.


## Přispívání

Tvých názorů a spolupráce si velmi ceníme.
Tato dokumentace je automaticky generována a hostována na technologii [GitBook](https://www.gitbook.com) z veřejného [doc.bigclown.cz repozitáře](https://github.com/bigclownlabs/doc.bigclown.cz).
Celý obsah je napsán v Markdown.


### Drobné aktualizace a opravy


Pokud chceš vylepšit tuto nápovědu, tak neváhej. Klikni na **EDIT THIS PAGE** a pošli nám opravený obsah přímo přes GitHub online editor.


### Jak napsat článek?


1. Udělej fork [doc.bigclown.cz repozitáře](https://github.com/bigclownlabs/doc.bigclown.cz) do svého GitHub účtu.

2. Naklonuj forknutý repozitář na svůj počítač.

3. Postupuj podle [těchto kroků](https://toolchain.gitbook.com/setup.html) a nainstaluj si GitBook toolchain na svůj počítač.

4. Vytvoř novou větev (s pomocí `git checkout -b <branch>`) kde můžeš zapracovat nové články a úpravy.

5. Vyzkoušej své úpravy zda vypadají tak, jak jsi zamýšlel.

6. Pushni svoji větev zpět do svého GitHub repozitáře (s pomocí `git push origin <branch>`).

7. Udělej pull request zpět na [náš repozitář doc.bigclown.cz](https://github.com/bigclownlabs/doc.bigclown.cz).

